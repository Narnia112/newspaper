<!DOCTYPE html>
<!--ALKINOOS REED | DO NOT DOWNLOAD-->
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Τα ΠΣΠΘάκια | Η Ιστοσελίδα μας</title>
    <link rel="stylesheet" href="../../assets/styles.css">
    <link rel="stylesheet" href="./styles-desktop.css" media="(hover: hover)">
    <link rel="stylesheet" href="./styles-mobiles.css" media="(hover: none)">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Comfortaa:wght@700&family=Tektur:wght@500&display=swap"
        rel="stylesheet">
    <link rel="icon" href="https://pspth.edu.gr/wp-content/uploads/2017/11/cropped-pspth-logo-32x32.png" sizes="32x32">
    <link rel="icon" href="https://pspth.edu.gr/wp-content/uploads/2017/11/cropped-pspth-logo-192x192.png"
        sizes="192x192">
    <link rel="apple-touch-icon" href="https://pspth.edu.gr/wp-content/uploads/2017/11/cropped-pspth-logo-180x180.png">
</head>

<body>
    <header class="site-header">
        <h1 class="site-title">Τα ΠΣΠΘάκια</h1>
        <nav class="theme-toggle">
            <!--?-->
        </nav>
    </header>

    <main class="content">
        <nav>
            <a class="btn btn-learn" href="../home/" aria-label="Learn more about us">
                <span class="btn-arrow" aria-hidden="true">‹</span>
            </a>
        </nav>
        <article class="normal" id="Editorial">
            <h2>Editorial ή το ταξίδι μας στον κόσμο των κειμένων</h2>
            <p>Αγαπητοί αναγνώστες, αγαπητές αναγνώστριες,

                Κρατάτε στα χέρια σας το αποτέλεσμα μιας ξεχωριστής διαδρομής! Αυτό το μαθητικό περιοδικό δεν
                είναι απλώς μια συλλογή κειμένων, αλλά ένας ζωντανός χώρος έκφρασης, σκέψης και δημιουργίας.
                Η προσπάθειά μας πραγματοποιήθηκε στο πλαίσιο της καινοτόμου δράσης "Τι νέα;", η οποία στόχευε
                εξαρχής στην εξοικείωση με τον κόσμο της πολυτροπικότητας και της δημοσιογραφικής πρακτικής
                φιλτραρισμένη από την οπτική της μαθητικής εμπειρίας. Ξεκινήσαμε κάπως έτσι το ταξίδι μας μέσα
                από την ενότητα της Γλώσσας για τα διαφορετικά είδη κειμένων, εξερευνώντας τον κόσμο των
                περιγραφικών, αφηγηματικών και επιχειρηματολογικών κειμένων για να καταλήξουμε στο άρθρο
                γνώμης και στο ρεπορτάζ. Οι μαθητές και οι μαθήτριες έγιναν ερευνητές, δημοσιογράφοι, συγγραφείς.
                Έψαξαν πληροφορίες, τις αξιολόγησαν, τις επεξεργάστηκαν και τελικά τις μετέτρεψαν σε
                ολοκληρωμένα κείμενα με δική τους φωνή.

                Κάποια άρθρα γράφτηκαν ατομικά, άλλα ομαδικά. Άλλα γεννήθηκαν μέσα στην τάξη, μέσα από
                συζητήσεις και προβληματισμούς, ενώ κάποια πήραν μορφή στο σπίτι, με οδηγίες και καθοδήγηση.
                Όμως, το πιο σημαντικό είναι ότι κάθε κείμενο αντικατοπτρίζει τη σκέψη, την έρευνα και τη
                δημιουργικότητα των μαθητών και των μαθητριών.

                Το περιοδικό αυτό είναι η απόδειξη πως η γλώσσα είναι δύναμη όταν χρησιμοποιείται για να εκφράσει
                ιδέες, να φωτίσει ζητήματα, να ανοίξει δρόμους για διάλογο. Μέσα από αυτή τη διαδικασία, τα παιδιά
                μαθαίνουν να συνεργάζονται, να κρίνουν, να συνθέτουν και, τελικά, να γίνονται ενεργοί πολίτες του
                κόσμου.
                Καλή ανάγνωση!

                Η συντονίστρια εκπαιδευτικός
                Κάλτσου Στέλλα Μαρία</p>
        </article>
        <article class="normal" id="Tempi">
            <h2>Στη μνήμη των 57 των Τεμπών</h2>
            <p>
                Στις 28 Φεβρουαρίου 2023 ένα ζοφερό δυστύχημα πραγματοποιήθηκε με τη μετωπική σύγκρουση μίας εμπορικής
                και μίας επιβατικής αμαξοστοιχίας στο δρομολόγιο Αθήνας- Θεσσαλονίκης. Τα δύο τρένα, που συγκρούστηκαν
                με
                μεγάλη ταχύτητα, μετέφεραν 350 επιβάτες με αποτέλεσμα 57 αθώες ανθρώπινες ζωές να χαθούν και 85 άνθρωποι
                να τραυματιστούν σοβαρά. Οι αρχές ξεκίνησαν έρευνα για την εύρεση των αιτίων του δυστυχήματος, η οποία
                κατέληξε ότι η σύγκρουση προέκυψε από ανθρώπινο λάθος του χειριστή του συστήματος, που από αμέλεια άφησε
                τα δύο τρένα να κινούνται με αντίθετες κατευθύνσεις στην ίδια γραμμή, και μέσα σε λίγα λεπτά οδήγησε σε
                αυτό
                το φρικτό δυστύχημα.
                Οι ελλείψεις σε τεχνικό εξοπλισμό, ανθρώπινο δυναμικό και σύστημα τηλεδιοίκησης στον
                σιδηρόδρομο αύξησαν, επίσης, την πιθανότητα να συμβεί ένα ατύχημα από λάθος, γι' αυτό και ο Υπουργός
                Μεταφορών οδηγήθηκε τότε στην παραίτηση. Δύο χρόνια μετά οι συγγενείς των θυμάτων ψάχνουν ακόμη
                απαντήσεις για τις συνθήκες του δυστυχήματος και τις ελλιπείς ενέργειες και έρευνες που ακολούθησαν.
                Μαζί
                τους μεγάλο μέρος του ελληνικού λαού ζητάει σε πορείες και διαδηλώσεις στην Ελλάδα αλλά και το εξωτερικό
                την
                απονομή δικαιοσύνης και την καταδίκη των υπευθύνων.
            </p>
            <p class="authors">ΑΡΘΡΟ ΑΠΟ ΤΟΥΣ:<br>
                ΑΝΑΣΤΑΣΙΑ ΑΝΔΡΟΝΗ, ΘΟΔΩΡΗ ΑΝΔΡΟΝΗ, ΠΑΥΛΙΝΑ
                ΑΚΡΙΤΙΔΟΥ, ΜΥΡΤΩ ΑΣΑΜΠΑΝΟΓΛΟΥ, ΕΛΕΝΗ ΑΝΤΩΝΑΚΗ</p>
        </article>
        <article class="normal" id="Endooikogeniaki-via">
            <h2>Ρεπορτάζ: Ενδοοικογενειακή βία, οι αδύναμοι κρίκοι</h2>
            <p>
                Η ενδοοικογενειακή βία είναι ένα θέμα που πλέον
                θίγεται όλο και περισσότερο στις ειδήσεις και στις
                εφημερίδες. Οι γυναικοκτονίες είναι το τελευταίο
                διάστημα η πιο πολυσυζητημένη μορφή αυτής της
                βίας. Είναι ένα φρικτό αδίκημα που από πάντα
                αναδείκνυε τα προβλήματα στη δομή της
                κοινωνίας, αλλά τώρα προβληματίζει εντονότερα
                με τον ρυθμό που αυξάνεται. Στο διάγραμμα από
                τα στοιχεία της Ελληνικής Αστυνομίας φαίνεται ότι
                από το 2012 μέχρι το 2022 το ποσοστό των
                καταμετρημένων δολοφονιών ως γυναικοκτονίες
                ανέβηκε κατά 82%, ενώ από 11 καταγεγραμμένες
                γυναικοκτονίες το 2010 φτάνουμε στις 24 το 2022.

                Οι θύτες, που είναι συνήθως οι σύντροφοι, έχουν
                χαμηλή αυτοεκτίμηση και μετρούν την αξία τους
                με τη βίαιη συμπεριφορά τους. Συχνά δεν
                αντιλαμβάνονται τις συνέπειες των πράξεών τους
                στο θύμα.

                Χρησιμοποιούν αυταρχισμό και ψυχολογικούς
                εκβιασμούς και όταν οι επιθυμίες τους δεν γίνονται
                πραγματικότητα εμφανίζεται η βία. Στη σύγχρονη εποχή
                η βία μπορεί να κρύβεται ακόμη και στη γειτονική πόρτα

                Όταν σε ένα άτομο ασκείται ενδοοικογενειακή βία, η πιο
                συνηθισμένη αντίδραση είναι η απομόνωση και η σιωπή
                Όμως η σιωπή δεν είναι λύση. Αντίθετα, ενθαρρύνει τον
                θύτη να συνεχίσει χωρίς να έχει στο μυαλό του την
                περίπτωση της επέμβασης της αστυνομίας ή της
                φυλάκισής του. Το θύμα πρέπει να καταγγείλει τον θύτη
                με σκοπό και την προσωπική του απελευθέρωση. Αφού
                καταφέρει να ξεφύγει μπορεί, αν θέλει, να εγκαταστήσει
                ένα κουμπί πανικού για την ασφάλειά του ή να
                μεταφερθεί από την αστυνομία για ένα συγκεκριμένο
                χρονικό διάστημα σε μία μυστική τοποθεσία την οποία
                γνωρίζει ψυχολόγος που θα προσπαθήσει να βοηθήσει
                το θύμα να ξεπεράσει αυτή την κατάσταση.
                Στην άλλη όψη του νομίσματος της ενδοοικογενειακής
                βίας, η παιδική κακοποίηση είναι ένα εξίσου σιωπηλό
                φαινόμενο, το οποίο απασχολεί τους ενεργούς
                πολίτες. Πρόσφατα ήρθαν στο φως της δημοσιότητας
                και στη χώρα μας αρκετά περιστατικά κακοποίησης
                παιδιών από τους γονείς και φροντιστές τους. Οι πιο
                συνηθισμένες μορφές της κακοποίησης είναι η
                σωματική, η ψυχολογική ή συναισθηματική, η
                σεξουαλική, η παραμέληση, αλλά και η εκμετάλλευση
                για οικονομικούς ή άλλους σκοπούς.

                Ακούγοντας τη φράση παιδική κακοποίηση το μυαλό
                όλων μας πάει και στο φαινόμενο της παιδικής
                εργασίας, το οποίο με την πάροδο του χρόνου έχει μεν
                μειωθεί στις χώρες της Δύσης, αλλά συνεχίζει να
                υφίσταται στους ίδιους ρυθμούς σε πολλές άλλες
                γωνιές του πλανήτη. Στις περιπτώσεις παιδικής
                εργασίας το παιδί που εξαναγκάζεται να δουλεύει
                συχνά έχει υποστεί και κακοποίηση ή δεν
                ανταμείβεται για αυτό που κάνει.

                Τα ποσοστά κακοποίησης στην Ελλάδα είναι
                σοκαριστικά με το σύνολο των περιπτώσεων να
                ξεπερνούν τις 20.000 σύμφωνα με έρευνα της Unicef
                (11/2024). Ειδικότερα, η μελέτη αυτή αποκάλυψε ότι 1
                στα 5 παιδιά θα βιώσει τουλάχιστον μία φορά στη ζωή
                του σεξουαλική βία, 1 στους 2 Έλληνες έχουν γίνει
                μάρτυρες κακοποίησης ανηλίκων, 7 στις 10
                κακοποιήσεις γίνονται από συγγενείς ή γονείς και στο
                90% των περιπτώσεων ο θύτης είναι κάποιος που το
                παιδί γνωρίζει ή εμπιστεύεται.
                <br>
                Η βία και η κάθε μορφή εκβιασμού και εκφοβισμού
                πρέπει να κόβονται από την ρίζα!
            </p>
            <p class="authors">ΑΡΘΡΟ ΑΠΟ ΤΟΥΣ:<br>
                ΚΥΒΕΛΗ ΚΟΛΤΣΑΚΗ, ΧΡΥΣΑ ΑΜΠΑΡΤΖΑΚΗ,
                ΚΩΝΣΤΑΝΤΙΝΟ ΝΤΑΛΚΙΤΣΗ, ΙΩΑΝΝΗ ΖΔΟΥΜΠΑ,</p>
        </article>
        <article class="poem" id="poem1">
            <h2>Ποίημα</h2>
            <p>
                Μέρες, νύχτες, ξενυχτώ,
                Δεν ξέρω πόσο ακόμα, Θεέ μου, θα αντέξω τον ξυλοδαρμό.<br>
                Απ' το δωμάτιό μου φοβάμαι να βγω,<br>
                όπου και να μπω με περιμένει «αυτός».<br>
                Οι πληγές είναι πολλές και οι κραυγές μου υπερβολικές.<br>
            </p>
            <p class="authors">ΠΟΙΗΜΑ ΑΠΟ ΤΟΥΣ:<br>
                ΦΊΛΛΙΠΟΣ ΘΆΝΟΣ, ΡΑΦΑΗΛΊΑ ΚΑΡΑΣΑΒΒΊΔΟΥ</p>
        </article>
    </main>

    <footer class="site-footer">
        <p>
            <q>Από μαθητές, μαζί με μαθητές.<br>
                Το περιοδικό για όλους.</q>
        </p>
    </footer>

    <script src="./script"></script>

</body>

</html>